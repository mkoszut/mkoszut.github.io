---
title:  "Trochę lania wody na początek"
date:   2010-09-26 17:08:36 
description: "Trochę lania wody na początek"
---

Jak zaznaczyłem w tytule będzie tutaj trochę lania wody. W tym poście napiszę trochę o sobie oraz o tym czym chciałbym się ze swoimi ewentualnymi czytelnikami podzielić.

Przechodząc do rzeczy. Jestem jaki jestem. Nic tego nie zmieni. To nieprawda, jeśli się mylę, a są dowody na to, że tak właśnie jest to potrafię przyznać się do błędu. A tak dokładniej. Jestem szalonym fizykiem i mimo, że nie podjąłem się pracy naukowej (jeszcze nic nie jest przesądzone) to zagadnienia z nią związane ciągle mnie pociągają. Z wyboru zajmuję się oprogramowaniem www. Tworzę zarówno w PHP jaki i Railsach, co widać na załączonym obrazku.

Ponieważ naszła mnie ochota uzewnętrznić się trochę, postanowiłem pisać ten blog. Zajmę się tutaj wszelkimi zagadnieniami związanymi z szeroko rozumianym pojęciem informatyka. Od razu mogę powiedzieć, że nie przeczytacie niczego o pracy i zabawie związanego z produktami firmy z Redmond. Nie powiem, że jestem ortodoksem ale po prostu ich nie lubię. Osobiście do wszystkiego używam Linucha i już nic tego nie zmieni. W tej kwestii jestem niereformowalny. Natomiast będzie można przeczytać tutaj o Linuxie, PHP, Rails i wszystkim co przyjdzie mi do głowy. 

Chciałem napisać, że wszystkim życzę miłej zabawy, ale kto to będzie czytał? Może ja.